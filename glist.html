[{"img":"https://i.imgur.com/GtczjFe.jpg","txt":"ساحل بندر چابهار","توضیحات":"مردم محلی، به آن مَکران می گویند و در اشعار فردوسی از آن مُکران یاد شده است. اهمیت سواحل مکران به این دلیل است که بندر چابهار، به عنوان تنها بندر اقیانوسی ایران، در این منطقه قرار دارد. بندر چابهار ۱۵۰۰ کیلومتر تا پایتخت فاصله دارد."},{"img":"https://i.imgur.com/EctOHA6.jpg","txt":"ساحل مکران","توضیحات":"از جذابیت های سواحل مکران، خط ساحلی خیره کننده‌ آن است. اتصال کوه‌ های بیابانی با دریا، چشم انداز طبیعی بی نظیری است که می‌تواند دلیل خوبی برای سفر به استان سیستان و بلوچستان باشد.\n\nسواحل مکران در امتداد ساحل دریای عمان گسترده شده است. این ساحل علاوه بر این که جاذبه‌ گردشگری، به لحاظ جغرافیایی و استراتژیکی هم شرایط ویژه ای دارد. سواحل صخره‌ای، مرجانی و ماسه‌ای و امکان انجام تفریحات آبی و ساحلی و همچنین آثار تاریخی و بنا های قدیمی در این منطقه می‌تواند فرصتی مغتنم برای توسعه گردشگری دریایی باشد.\n\nبه دلیل قرار گرفتن این ناحیه در حاشیه اقیانوس، کشتی‌های باری و گردشگری از سراسر جهان نیز قابل دیدن مشاهده هستند. به همین دلیل مکران می ‌تواند فرصتی برای ورود گردشگران دریایی به ایران و باشد و شرایط ویژه ای برای تبدیل این سواحل به قطب مهم گردشگری ایجاد کند."},{"img":"https://i.imgur.com/0mP7JJ5.jpg","txt":"بندر چابهار","توضیحات":"مطلب مرتبط: کوه های مینیاتوری چابهار ، پدیده بی مثال طبیعت\n\nبه لحاظ تاریخی، در کتاب تاریخی هرودوت، مورخ یونانی قرن پنجم میلادی هم از سواحل مکران به عنوان یکی از استان (ساتراپ) های ایران یاد شده است. در دیگر نسخه‌ های تاریخی هم این منطقه، سواحل مکران نامیده شده و با توجه به این که تاریخچه ای طولانی دارد، اما در رابطه با علت نامگذاری آن، دیدگاه‌ ها و نظریات متفاوتی وجود دارد از جمله این که ریشه این نام را زبان سومری و بابلی می‌ دانند که هم‌ ریشه واژه “مگان” به معنای کرانه مگا است و برخی هم مگا را به ‌معنی قایقران دانسته اند.\n\nاز زیبایی های سواحل مکران، طلوع خوشرنگ خورشید از فراز رشته‌ کوه زاگرس و غروب طلایی آن بر پهنای اقیانوس است. سیستان و بلوچستان سرزمین اسطوره ‌ها و حماسه ‌ها بوده است و بر سر مسیر تاریخی جاده ابریشم قرار داشته."},{"img":"https://i.imgur.com/ZiWp9xb.jpg","txt":"گل‌فشان چابهار","توضیحات":"گل‌فشان چابهار\n\nیکی از پدیده های نادر در سواحل مکران در استان سیستان و بلوچستان، گل ‌فشان در دشت کهیر، در ۱۰۰ کیلومتری غرب چابهار است. در این پدیده، حباب‌ های گل ‌آلودی است که به بیرون پرتاب می شود و در منطقه گل‌ فشان چابهار است.\n\nمنطقه گل‌ فشان به زبان محلی “ناف دریا”‌ نامیده می شود که ۳ تپه دارد و ارتفاع آن ها بیش از ۲۰ متر است. گل‌ هایی که به‌ صورت حباب خارج می ‌شوند غلیظ هستند که هم خواص درمانی دارد و هم در سفالگری و آجرپزی به کار می رود."},{"img":"https://i.imgur.com/emt2Rdv.jpg","txt":"کوه خواجه زابل، کوهی شگفت آور به وسعت سیستان و در دل هامون","توضیحات":"آدرس : ۳۰ کیلومتری جنوب شهر زابل کوهی زیبا و باستانی با نام خواجه زابل\n\nکوه خواجه زابل کجاست؟\n\nدر ۳۰ کیلومتری جنوب شهر زابل کوهی زیبا و باستانی با نام خواجه زابل واقع شده که به تنها پدیده مرتفع طبیعی دشت سیستان نیز معروف بوده و در ارتفاع ۶۰۹  متری از سطح دریا قرار دارد.\n\nاین کوه در جوار دریاچه هامون قرار گرفته و در زمانی که این دریاچه پرآب بوده است کوه خواجه زابل همچون جزیره ای درمیان آبهای این دریاچه دیده می شد.\n\nدلیل نام گذاری خواجه زابل و دیگر نام های این کوه\n\nبربلندای کوه خواجه زابل مقبره خواجه مهدی که یکی از پیروان خاندان علوی بوده قرار داشته و نام این کوه نیز برگرفته از همین آرامگاه است.\n\nهمچنین از دیگر اسامی یاد شده از این کوه میتوان به خواجه غلطان، کوه موعود، کوه باطنی و کوه نور نیز اشاره کرد."},{"img":"https://i.imgur.com/AR6G3Bn.jpg","txt":"کوه های مینیاتوری چابهار ، پدیده بی مثال طبیعت","توضیحات":"آدرس : در فاصله ۵۰ کیلومتری از چابهار و در مسیر چابهار به بندر گواتر\n\nکوه های مینیاتوری کجاست؟\n\nدر فاصله ۵۰ کیلومتری از چابهار و در مسیر چابهار به بندر گواتر، کوه هایی با ویژگی های منحصر به فرد وجود داشته که با نام کوه های مینیاتوری شناخته می شود.\n\nبا توجه به اینکه کوه های مینیاتوری کمتر معرفی شده اما این کوه ها یکی از بهترین و زیبا ترین مناظر طبیعی چابهار بشمار می آیند؛ کوه های مینیاتوری از نوع کوه های رسوبی بوده و فاقد هر گونه پوشش گیاهی است.\n\n\n\nدلیل نامگذاری این کوه ها شکل عجیب آنهاست\n\nدلیل نام گذاری کوه های مریخی\n\nکوه های مینیاتوری که به آن کوه های مریخی نیز گفته می شود، ظاهری واقعا عجیبی داشته و به نوعی آن را از پدیده های فرازمینی جهان می دانند.\n\nدلیل نام گذاری این کوه ها با نام کوه های مریخی وجود شیارهای یکدست  باریک بر روی آن بوده و شکل زیبا و غیر قابل باوری را به این کوه بخشیده است.\n\nقدمت کوههای مریخی\n\nمحققان و زمین شناسان قدمت کوه های مریخی را که به نوعی ادامه رشته کوه های زاگرس بشمار می آیند، بیش از ۵ میلیون سال تخمین می زنند.\n\nاین کوه از چابهار آغاز شده و تا پاکستان امتداد پیدا می کند و ارتفاعی متغییر از ۵ تا بیش از ۱۰۰ متر دارد.\n\nگفته می شود کوه های مریخی رزوگاری در زیر آب بوده و دلیل این ادعا را نیز پیدا شدن فسیل ماهی و سایر موجودات آبزی درون این کوه می دانند.\n\nهمچنین می توان از نزدیکی به دریا و وجود آثار و رد پاهای جزر و مد بر روی پیکره این کوه را یکی دیگر از دلایل زیر آب بودن آن عنوان کرد.\n\n\nکوه های مینیاتوری چابهار\n\nجاذبه های دیدنی کوه های مینیاتوری\n\nیکی از نکات قابل توجه در خصوص کوه های مریخی نزدیکی به تالاب لیپار چابهار بوده و سبب شده این منطقه به یکی از بهترین و خاصترین نقاط جهان تبدیل شود.\n\nشاید در استان سیستان و بلوچستان به ویژه در چابهار جاذبه های گردشگری فراوانی وجود داشته اما بی تردید کوه های مینیاتوری سرآمد آنها بوده و یکی از بهترین، زیبا ترین و بکر ترین مناطق و مناظر طبیعی ایران و جهان را می توان در کوه های مریخی مشاهده کرد.\n\nبهترین زمان برای سفر به کوه های مینیاتوری\n\nچابهار دارای موقعیت جغرافیایی بسیار مناسبی بوده و به همین دلیل از آب و هوایی دلنشین برخوردار است و همواره به عنوان یک مقصد چهار فصل شناخته می شود.\n\nاز این رو نیز می توان برای سفر به کوههای مریخی هر روز از سال اقدام کرده و از زیبایی های آن لذت برد"},{"img":"https://i.imgur.com/D5PXZit.jpg","txt":"تالاب لیپار عروس چابهار","توضیحات":"آدرس : در فاصله ۱۵ کیلومتری چابهار استان سیستان و بلوچستان و در نزدیکی روستایی با نام رمین\n\nتالاب لیپار کجاست؟\n\nتالاب لیپار در فاصله ۱۵ کیلومتری جابهار استان سیستان و بلوچستان و در نزدیکی روستایی با نام رمین واقع شده و در جوار دریای عمان قرار دارد.\n\nتالاب لیپار که یکی از تالاب های فصلی ایران بوده در میان تنگه ای زیبا و در جوار کوه و دره ای صخره ای واقع شده و به دلیل برخورداری از چشم اندازهای زیبا و بی نظیر همواره پذیرای مسافران و گردشگران بسیاری است.\n\nوسعت تالاب لیپار بر اساس بارندگی منطقه کم و زیاد شده و این موضوع سبب می شود که با هر بار سفر به این تالاب منظره ای جدید را شاهد باشیم.\n\n\n\nوسعت تالاب لیپار بر اساس بارندگی منطقه کم و زیاد می شود\n\nتالاب لیپار دارای جذابیت های ویژه و منحصر به فردی بوده که آن را به یکی از چهار تالاب خاص جهان بدل ساخته است.\n\nرنگ آب این تالاب صورتی رنگ بوده که سبب شده آن را بانام تالاب صورتی نیز شناخته و از جهت ارزش بالایی نیز پیدا کند.\n\nهمچنین آب تالاب لیپار در دسته شورترین آب های جهان قرار گرفته و توصیه می شود از آن به هیچ عنوان برای آشامیدن استفاده نکنید.\n\nدر اطراف و همسایگی تالاب لیپار و همچنین در درون آب تالاب گونه های گیاهی متنوعی و بی نظیری مانند بلوط، پبنه وحشی و گزنه وجود داشته و منظره ای زیبا به آن بخشیده و سبب شده از این لحاظ نیز این تالاب در نوع خود در جهان کم نظیر باشد.\n\n\n\nمنظره زیبای جاده تالاب لیپار\n\nدر لغت نام تالاب لیپار که به عنوان عروس چابهار نیز شناخته می شود به معنی دختران جوان و مجرد بوده و گفته می شود که وجود درختان جوان و سرسبز در این تلاب سبب چنین نام گذاری شده است.\n\nتالاب لیپار زیستگاه حیوانات و پرندگان متنوعی بوده و می توان پرندگانی نظیر فلامینگو، طاووسکن، باقرقره، چنگر، عقاب دشتی، کشیم و سایر پرندگان را مشاهده کرده که به این تالاب زیبایی و ویزگی دوچندانی می بخشند.\n\nحیات در تالاب لیپار تنها به آسمان و محیط اطراف آن محدود نشده و در آب این تالاب نیز گونه های فراوان و خاصی از جانداران مانند ۹۳ گونه پلانکنون گیاهی، ۸۵ گونه ماهی، ۳۱ گونه پلانکتون جنوری، ۶۴ گونه نرم تنان ۴۶ گونه از جلبک ها زیست می کنند.\n\n\nدلیل رنگ صورتی آب این تالاب وجود نوعی پلانکتون است\n\nدلیل رنگ صورتی آب این تالاب وجود نوعی پلانکتون در آن بوده و سبب شده تا این تالاب به این رنگ در آمده باشد.\n\nیکی از ویژگی های منحصر به فرد و زیبای این تالاب وجود پدیده طبیعی جز و مد قرمز بوده و با توجه به اینکه در تمام سواحل چابهار می توان این پدیده را مشاهده کرد اما این واقعه در تالاب لیپار به اوج زیبایی خود می رسد.\n\nبه دلیل موقعیت جغرافیایی مناسب تالاب لیپار تمام روزهای سال می توان به آن سفر کرده و هر روز یک ویژگی را در این تالاب می توان مشاهده کرد."},{"img":"https://i.imgur.com/GR6cpig.jpg","txt":"بندر گواتر ؛ بهشت پرندگان مهاجر","توضیحات":"آدرس : ایران-سیستان و بلوچستان-چابهار در طول ساحل مکران\n\nبندر گواتر کجاست؟\nدر استان سیستان و بلوچستان و در آخرین نقطه از کشور پهناور ایران و در نزدیکی شهر بندری زیبا چابهار، بندری زبیا با چشم انداز ها و جذابیت هایی منحصر به فرد به نام بندر گواتر واقع شده است.\n\nخلیج گواتر به نوعی در میان دریای عمان و ساحل مکران واقع شده و مجموعه ای فراوان از دیدنی ها و جذابیت ها را در خود جای داده است.\n\nخلیج گواتر مرز میان ایران و کشور پاکستان بوده و همانگونه که از نام آن برمی آید، مکان اتصال دریا و خشکی با یکدیگر است.\n\n\nزیبایی ساحل بندر گواتر\n\nچشم انداز ها و زیبایی های بندر گواتر\nآب و هوای بی نظیز و معتدل این منطقه سبب شده تا امکان سفر و بهره مندی از زیبایی های آن حتی در فصول گرم سال نیز وجود داشته و گردشگران می توانند در تمام روزهای سال به بندر گواتر سفر کنند.\n\nاین منطقه در جوار منطقه حفاظت شده جنگل های حرا قرار گرفته و این منطقه حفاظت شده یکی از چشم اندازهای زیبا و جاذبه های این بندر بشمار می آید.\n\nنزدیکی و قرار گرفتن در مجاورت دریای عمان یکی دیگر از جذابیت های بندر گواتر بوده و چشم انداز زیبایی به این بندر بخشیده است.\n\nدریای آبی و آرام و ساحلی بکر و زیبا از یک سو و حرکت خرچنگ ها بر روی شن های این ساحل از سود دیگر زیبایی دو چندانی به این بندر بخشیده و می توان در بند و خلیج گواتر زیباترین مناظر را شاهد بود.\n\n\nبندر گواتر نزدیک ترین بندر به خلیج فارس است\n\nتجارت در گواتر\nخلیج گواتر نزدیک ترین نقطه ایران به دریای عمان بوده و همین موضوع ارزش ویژه ای به این منطقه بخشیده است.\n\nاین بندر از گذشته تا کنون مرکز تجارت و صادرات کالا به کشور های دیگر بوده و تجار این منطقه با استفاده از کشتریانی در آب های گواتر مسیر میان هند و آفریقا را سپری می کردند که متاسفانه امروزه کمی از رونق آن کاسته شده است.\n\nمردمان بومی گواتر امروزه بیشتر از طریق ماهیگری و حصیر بافی زندگی خود را تامین کرده و به نوعی شغل اصلی این مردم بشمار می آید.\n\nهمچنین بندر گواتر یکی از اصلی ترین مراکز پرورش و صادرات میگو در کشور بشمار آمده که متاسفانه هر روزه نیز شاهد کاسته شدن از رونق این صنعت در گواتر هستیم.\n\nبهترین زمان برای سفر به خلیج و بندر گواتر\nبندر گواتر به دلی برخورداری از آب و هوایی معتدل در تمام سال برای سفر مناسب بوده اما اگر می خواهید اوج زیبایی این بندر را مشاهده کنید بهتر است در فصل پاییز بندر گواتر را به عنوان مقصد سفر خو.د انتخاب کنید.\n\nزیرا در این فصل گونه های مختلف از پرندگان به این بندر مهاجرت کرده و در پاییز بندر گواتر میزبان تعداد بیشماری از پرندگان مهاجر است که به تماشای آنها نشستن در این ایام یکی از زیباترین مناظر بندر گواتر بشمار می آید."},{"img":"https://i.imgur.com/LI5XRyB.jpg","txt":"قلعه پرتغالی ها در چابهار","توضیحات":"روستای تیس در شمال غربی استان سیستان و بلوچستان و در فاصله ۵ کیلومتری چابهار واقع شده که علاوه بر دارا بودن طبیعت زیبا، قلعه ای تاریخی نیز در زمان های دور توسط پرتغالی ها در آن ساخته شده که امروزه آن را با نام قلعه پرتغالی ها می شناسند.\n\n\n\nاین قلعه به سبب معماری زیبا و منحصر به فرد و همچنین عمر طولانی، یکی از زیباترین جاذبه های گردشگری چابهار و این روستا بشمار آمده و بی شک در سفر به این منطقه، بازدید از این قلعه را نباید از دست داد.\n\nاین قلعه برای آنکه دید مناسبی به منطقه داشته باشد بر روی تپه ای ساخته شده و دارای چهار برج نگهبانی است که روزگاری از آنها به منظور دیدبانی استفاده می شد و ارتفاعی در حدود ۱۵ متر دارند.\n\nابعاد قلعه ۵۶ در ۲۶ متر است. همچنین از مصالح و نوع ساخت بنا و مصالح بکار رفته در آن، می توان یافت که این سازه به سبک سلجوقی ها ساخته شده و در معماری به کار رفته آن، از چهار گوشواره خلفی استفاده شده که در بخش شمال شرقی بنا قرار دارد.\n\n\n\nآثار بجای مانده بر دیوار این قلعه که ترکیبی از سبک های صفوی و قاجار است، نشان می دهد که در دوره های گوناگون، این قلعه مورد مرمت و بازسازی قرار گرفته و این موضوع با دیدن اتاق های آن که کاملا شباهت به اتاق های کاروانسرای شاه عباسی بیستون دارد، به وضوح آشکار می شود.\n\nدر داخل حیاط این قلعه آب انباری وجود دارد که برای ساخت آن از مصالحی همچون گچ، ساروج و سنگ استفاده شده است .چوب های بکار رفته در سقف قلعه حکایت از این موضوع دارد که این چوب ها از منطقه ای دیگر برای ساخت قلعه به این محل حمل شده و چوب های بومی منطقه نیستند.\n\nاین قلعه صدها سال تاریخ و فرهنگ ایران را بر دوش داشته و با وجود هجوم و آسیب های طبیعی و غیر طبیعی، همچنان استوار و پا برجا بوده و یکی از زیباترین جاذبه های چابهار بشمار می آید که باید از آن بازدید کرد."},{"img":"https://i.imgur.com/Wx0BytL.jpg","txt":"شهر سوخته، مهد تمدن باستان ایران زمین","توضیحات":"یکی از مقاصد تاریخی، شگفت انگیز و اما کمتر شناخته شده برای سفر به تاریخ ایران، محلی است به نام شهر سوخته؛ این شهر باستانی در ۵۵ کیلومتری زابل در استان سیستان و بلوچستان و در کنار جاده زابل به زاهدان واقع شده است.\n\nشهر سوخته در حدود ۳۲۰۰ سال پیش از میلاد پایه گذاری شده و سکونت در این شهر در چهار دوره بین سال های ۳۲۰۰ تا ۱۸۰۰ سال پیش از میلاد انجام شده است. این شهر، یکی از شگفتی های تمدن دنیا باستان و مهمترین مرکز استقرار و در حقیقت پایتخت منطقه در دوران مفرغ بوده است\nچیزی در حدود ۱۵۲ هکتار، مساحت کلی تپه شهر سوخته بوده که در یک برآمدگی بین دریاچه هامون و رود هیرمند بنا شده است و ارتفاع متوسط آن از سطح زمین های اطراف، ۱۲ متر و بلندترین نقطه آن ۱۸ متر ارتفاع دارد.\n\nشهر سوخته در گذشته به ۵ بخش اصلی شامل ناحیه مسکونی در شمال شرق، نواحی مرکزی، بخش صنعتی، بناهای یادبود و گورستان تقسیم می شد که وسعت بخش مسکونی این شهر در حدود ۸۰ هتکار بوده است.\n\n￼\n\nاما دلیل نام گذاری این شهر به نام شهر سوخته، ریشه در تاریخ کهن بسیاری نداشته و بر پایه متن های موجود، این نام تنها قدمتی در حدود ۱۵۰ سال دارد. شهر سوخته ۲ بار به آتش کشیده شده، یکبار در ابتدای مرحله رشد و بار دیگر در لحظه مرگ و انهدام آن.\n\nبرای دوره‌ای حدود ۱۴۰۰ سال، زندگی در این شهر جریان داشته و دوران شکوفایی این تمدن بین سال‌های ۲۵۰۰ تا ۲۲۰۰ سال قبل از میلاد بوده است. جمعیت شهر به حدود ۵۵۰۰۰ نفر رسیده و دو گروه عمده کشاورزان و صنعتگران اکثریت این اجتماع را تشکیل می‌داده‌اند.\n\nدر باستان شناسی ها و اکتشافات به عمل آمده بر روی این شهر، مهمترین آثار معماری مکشوفه، خانه‌هایی موسوم به پلکانی و بنای کاخ سوخته است. هر واحد ساختمانی از یک قسمت مستطیل شکل درست شده که ۵ تا ۶ اتاق دارد و حدود ۱۵۰ تا ۱۶۰ متر زیر بنا داشته است. این منازل اغلب در مجتمع‌های ۴ و یا ۶ خانه‌ای ایجاده شده اند.\n\nمصالح اصلی به کار رفته در این خانه ها، عموما خشت‌های خام منظم گلی بوده است. سقف خانه‌ها نیز صاف و از حصیر برای پوشش آن‌ها استفاده می شده و گرمای اتاق‌ها به وسیله یک اجاق مرکزی تأمین می‌شده است. در سال ۱۹۷۲ اولین قبر به طور تصادفی کشف شد. مصالح مورد استفاده در ساختمان گورها نیز خشت خام بوده است.\nدر شهر سوخته ۳ نوع قبر دیده می‌شود. مهمترین نوع قبر، چاله‌ای ساده بوده که مرده را همراه اشیاء و غذا دفن می‌کردند. نوع دیگر، چاله معمولی که با دیواری به ۲ قسمت تقسیم می‌شده است. نوع سوم، قبرهای سردابه‌ای که نوعی قبر خانوادگی بشمار می آمده است.\n\nتنها مسأله وسعت نیست که شهر سوخته را به یکی از بزرگترین شهرهای باستانی ایران و خاورمیانه تبدیل کرده، بلکه در این بین، یافته‌های متنوع آن باعث تعجب باستان شناسان گردیده است.\n\nاز جمله یافته های منحصر به فرد بدست آمده از باستان شناسی و مطالعات بر روی شهر سوخته می توان به مواردی این چنین اشاره کرد : اولین جراحی مغز در ۴۸۰۰ سال پیش، تولید کفش و صنعت کفاشی، کهن‌ترین انیمیشن و تصویر متحرک به گونه ای که در این انیمیشن بزی به یک بوته گیاه نگاه می‌کند و از آن بالا می‌رود، استفاده از شتر ۳۰۰۰ سال پیش از میلاد، استفاده از خط کش با دقت نیم میلی متر در شهر سوخته، استفاده مردم از بازی های شطرنج و تخته نرد، خارج از شهر بودن مراکز صنعتی، کشف پارچه ای که در هیچ کجای دیگر ایران کشف نشده است و بسیاری موارد دیگر .\n\n￼\n\nشهر سوخته، مرکز بسیاری از فعالیت‌های صنعتی و هنری بوده و نمونه‌های جالب و بدیعی از زیورآلات در آنجا به دست آمده است. این شهر بدون شک جز شهرهای بسیار پیشرفته زمان خود به شمار می آمده و این نکته نه تنها در بقایای آثار معماری و کارهای ظریف دستی و صنعتی این شهر دیده می شود بلکه در سازمان دهی اجتماعی شهر نیز این موضوع نمایان است.\n\n￼\n\nدر اولین دوره کاوش در شهر سوخته، کوچه‌ها و خانه‌های منظم و لوله کشی آب و فاضلاب با لوله‌های سفالی پیدا شد که نشان دهنده وجود نوعی برنامه ریزی و سازماندهی شهری در این شهر است. دانش پزشکی هم در شهر سوخته در حد شگفت انگیزی پیشرفت کرده بود تا آن حد که پزشکان این شهر نه تنها از علومی چون شکسته بندی آگاه بوده اند ،بلکه می توانسته اند به اجرای عمل جراحی مغز نیز دست بزنند.\n\n￼\n\nاسکلتی از یک دختر در گورستان این شهر به دست آمده است که جای شکستن و ترمیم مجدد استخوان جمجمه کاملا روی آن مشخص است. همچنین بقایای جمجمه ای دیگر با چشم مصنوعی از گورستان این شهر به دست آمده که نشان می دهد پزشکان این شهر به کار جراحی چشم هم وارد بوده اند.\n\nاز گور باستانی موسوم به شماره ۷۶۱، کهن ترین تخته نرد جهان به همراه ۶۰ مهره آن در شهر سوخته پیدا شد. این تخته نرد بسیار قدیمی تر از تخته نردی است که در گورستان سلطنتی «اور» در بین النهرین پیدا شده بود."}]